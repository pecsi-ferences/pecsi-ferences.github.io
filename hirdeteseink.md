---
layout: default
title: Hirdetéseink

---
# Hirdetéseink

Évközi 30. Vasárnap

2018\. október 28 - november 4.

***

Csütörtökön lesz Mindenszentek parancsolt főünnepe egyházunkban. Templomunkban reggel 8 órakor és 17 órakor is lesz szentmise.

Pénteken lesz Halottak Napja. Templomunkban reggel 8 órakor és 17 órakor is lesz szentmise.

A Szeráfi kórus tagfelvételt hirdet. Részleteket a kihelyezett plakáton tudhatunk meg.

A hagyományoknak megfelelően október hónapban- hétfőtől-szerdáig- a szentmise után litániát imádkozunk a templomban.

A november hónapban esedékes közös szentmisékre- elhunyt testvéreinkért-még most is vihetünk nyomtatványt a templomból.

Aki a temetőt ájtatos lélekkel látogatja, és legalább lélekben imádkozik a megholtakért, november 1 – 8-ig mindennap teljes búcsút nyerhet.

Feltételek: gyónás, áldozás, imádság a pápa szándékára. Az év többi napján részleges búcsút lehet nyerni a temető meglátogatásakor.

Akik halottak napján (vagyis az azt megelőző nap delétől a halottak napját követő éjfélig) meglátogatnak egy templomot, vagy nyilvános kápolnát, teljes búcsút nyerhetnek a szokott feltételekkel. A látogatáskor egy Miatyánkot és egy Hiszekegyet kell imádkozni. Ez a búcsú elnyerhető a megelőző, vagy következő vasárnapon és Mindenszentek ünnepén is.a